Analýza business procesů - TO BE
Nástroj na kontrolu www prezentací je konkrétně mířen na zjednodušení fáze testování při vývoji webových stránek. Pro zahájení testování bude stačit zadat domovskou adresu webových stránek a nástroj si již automaticky ztraverzuje zbytek stránek pomocí postupného procházení odkazů na stránce. Pro každou stránku je pak zkontrolována validita HTML a CSS, funkcionalita odkazů a další věci, které by mohly způsobit nefunkčnost nebo neefektivitu webových stránek. Výstupem nástroje pak současně budou statistické údaje, které by například mohly upozornit vývojáře na pomalé vyhodnocování určitých částí webových stránek.
V testovací fázi tedy nebude nutné používat několik různých nástrojů na kontrolu částí webových stránek, přičemž každý z nástrojů může být různým způsobem náročný na ovládání a v celkovém výpisu všech nástrojů může být težké se vyznat. Nástroj kontroly www prezentací tak přebírá funkcionalitu více nástrojů a současně umožňuje tuto kontrolu aplikovat hromadně na celou stránku, což by se bez použití nástoje muselo ve většině případů dělat manuálním procházením stránek a kontrolou každé z nich.
Díky kontrole všech webových stránek jako celek může nástroj také upozornit, které části souborů kaskádových stylů, které jsou na stránkách uvedeny, jsou v souboru redundantní a případně navrhnout jejich opravu. Při kontrole jednotlivých stránek toto možné není, protože není vyloučeno, že reduntantní selektory nebudou umístěny na jiné než na právě kontrolované stránce.
Po přepnutí do jednoduchého reřimu pak může být nástroj pro kontrolu www prezentací vhodnou pomůckou pro otestování kvality webových stránek, které si například nechala objednávající osoba vytvořit, aniž by musela nutně znát technologie, které jsou na webových stránkách použity.