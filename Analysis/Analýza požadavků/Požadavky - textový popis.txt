Funkční požadavky

F1. HTML validace - nástroj bude umožňovat validaci značkovacího jazyka HTML na testovaných stránkách. Validace bude probíhat pomocí veřejně dostupných nástrojů.
     
F2. CSS validace - nástroj bude umožňovat validaci kaskádových stylů na testovaných stránkách. Validace bude probíhat pomocí veřejně dostupných nástrojů.
    
F3. Specifikace kontrol - nástroj umožní uživateli vybrat si, které kontroly chce při testování stránek provádět.
    
F4. Generování reportů - nástroj umožňuje uživateli export výpisu provedeného testu do externího souboru ve formátu TXT, HTML nebo XML. Nástroj bez rozšíření nebude umožňovat vyexportovat výpis do jiných formátů. Výpisy budou obsahovat informace o chybách, varováních a ostatních údajích, a dále informace o tom, kde se tyto artefakty nalézají.

F5. Výsledná stupnice - nástroj umožní po dokončení testování zobrazit stupnici, na které bude ohodnocena celková kvalita webových stránek na grafické stupnici s krátkými textovými popisy.
    
F6. Výběr vstupu - nástroj umožní uživateli vybrat si způsob určení webových stránek k otestování. Jednou možností je přímé nastavení URL adresy. Druhou možností bude vložení stránek ve formátu ZIP a specifikace stránky, kterou se má proces testování zahájit. V druhém případě program umožní pouze zpracovávání statických stránek ve formátu HTML a nikoli stránek ve formátu ASP, PHP, atd.

F7. Traverzace stránek - nástroj bude schopný procházet webové stránky pomocí odkazů, které se na ní vyskytují.
   
F8. Hloubka zanoření - nástroj umožní uživateli specifikovat maximální hloubku zanoření odkazů, které bude nástroj traverzovat. Z technických důvodů nebude možné zde nastavit hodnotu na nekonečno.

F9. Platnost odkazů - nástroj bude při testování schopný zkontrolovat, zda všechny odkazy umístěné na stránkách jsou platné. Nástroj zkontroluje i odkazy, které vedou mimo doménu testovaného webu. Funkcionalitu kontroly vnějších odkazů bude možné zakázat. 
   
F10. Nadbytečnost CSS - nástroj umožní lokalizovat selektory kaskádových stylů, které nejsou na webové stránce nikde použity.
     
F11. Překrývání CSS - nástroj umožní lokalizovat takové části kaskádových stylů, pro které existují komponenty využívajících těchto částí, avšak jsou vzápětí přepsány jinými částmi kaskádových stylů, takže ve výsledku nejsou využity vůbec.

F12. Interpretace Javascriptu - nástroj bude při testování webových stránek používat některé JavaScriptové funkce a bude kontrolovat, zda se v JavaScriptu nevyskytují chyby.
 
F13. Nastavení HTTP header - nástroj umožní uživateli specifikovat, jaké nastavení HTTP hlavičky má při procházení stránek používat. Tato funkcionalita je například vhodná při testování webových stránek s různými jazykovými lokalizacemi.

F14. Frekvence požadavků - nástroj umožní nastavit časovou prodlevu mezi jednotlivými dotazy na testovaný server. Při použití příliš malé prodlevy by mohlo hrozit, že by server odmítl odeslat další stránku a vložil by adresu klienta do blacklistu.
 
F15. Statistické údaje - nástroj umožní přidání statistických údajů do výsledného výpisu. Statistickými údaji se rozumí: celková velikost stažených dat, procentuální využití přiložených CSS kaskádových stylů, průměrná časová odezva serveru, celkový počet řádku projitých při testování a velikosti jednotlivých stánek, které nástroj ztraverzoval.
        
F16. Seznam výstupních odkazů - nástroj umožní uživateli vypsat seznam odkazů vedoucích z testované domény do internetu.

F17. Graf průchodu - nástroj umožní uživateli graficky zobrazit orientovaný graf průchodu při traverzování webovými stránkami.

F18. Specifikace domén - nástroj umožní uživateli specifikovat domény, které bude při traverzování testovaným webem procházet. Stránky z nespecifikovaných domén, na které vedou odkazy, nebudou kontrolovány.

Nefunkční požadavky (obecné)
    Usability
          N1. Aplikace bude běžet ve dvou režimech: Jednoduchý režim, Režim pro experty. Tyto režimy se budou lišit v množství nastavení a ve formě podání celkového výpisu.          
          N2. Aplikace bude vyvíjena pro běh na klitentské straně.
          N3. Aplikace nebude příliš zatěžovat testovaný server díky možnosti nastavení prodlevy mezi požadavky.
    Reliability
          nic
    Performance
          nic
    Supportability
          N4. Architektura aplikace bude zvolena tak, aby její funkcionalitu bylo v budoucnu možné rozvíjet pomocí přídavných pluginů bez nutnosti zasahovat přímo do jádra aplikace.
          
          