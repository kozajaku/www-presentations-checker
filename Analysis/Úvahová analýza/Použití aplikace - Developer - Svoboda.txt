Pohled developera
=================


Developer nebo skupina developerů vyvíjí rozsáhlou webovou aplikaci,
kde je hodně obsahu generováno dynamicky a obsahem přispívají hlavně uživatelé.
Při vývoji developer na projekt aplikuje různé testy kontrolující validitu,
přístupnost, funkčnost kódu apod. Jednoho krásného dne usoudí, že projekt
je již dokonalý a rozhodne se ho naposledy validovat před ostrým spuštěním.
Sáhne i po této utilitě, která mu poskytne informace o různých problémech,
které by byly na ruční hledání velmi zdlouhavé nebo dokonce i nemožné.
Dozví se např. různé připomínky k využití kaskádových stylů nebo 
odkazy na neexistující stránky - většinou záležitosti, které nejsou
kritické pro funkčnost systému, ale ani nejsou žádoucí. Developer zjistil,
že má v projektu pár nepoužitých kaskádových stylů a že ve FAQ odkazuje 
na 2 neexistující stránky. Chyby opravil a službu vítězoslavně spustil do provozu.


Po 5 měsících mu píše zadavatel, celý nešťastný, že si uživatelé
stále častěji stěžují, že se jim vrací chybová stránka 404.
I zde použije developer k odhalení problému naší utilitu, která mu
prozradí, že z vyhledávání vedou odkazy na stránky, které byly
smazané nebo znepřístupněné. Dále si všimne, že se tato záležitost
týká i katalogu stránek. To už mu napoví, že bude chyba v indexování obsahu a 
řeší chybu dál. Ušetřila mu hodiny času strávených ručním hledaním původu chyby.